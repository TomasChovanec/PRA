# Samostatný projekt
Do příštího cvičení si vymyslete téma samostatného projektu. Měl by to být program s Arduinem a alespoň dvěma periferiemi (motory, displeje, čidla,... LEDky a tlačítka do toho nepočítáme :-).
Projekt budete vypracovávat jak ve škole na hodinách praxe (vždy cca 1 hodinu), tak doma. Projekt musíte odevzdat a odprezentovat do konce tohoto bloku praxe (pravděpodobně 11. lekce, 14. listopadu). 

## Hodnocení:
- Jedna známka za samotný program (funkčnost, přehlednost kódu, smysluplné komentáře, zda program plní všechny body zadání)
- Druhá známka za dokumentaci projektu (pdf dokument dle šablony, se zadáním, popisem řešení, schématem, fotografií, kódem, použitými zdroji (včetně verzí knihoven) a závěrem. Hodnotí se úprava dokumentu, správnost technického vyjadřování, úplnost.



### Příklady možných projektů (ale vítané jsou vlastní nápady):
- Teploměr a vlhkoměr s dvěma čidly a displejem
- Elektronická kostka
- Vánoční osvětlení s různými módy blikání
- Parkovací čidlo s ultrazvukovým senzorem a bzučákem
- Elektronický zámek (servo, klávesnice, displej)
- Nápojový automat na ISIC karty (RFID čtečka, displej, klávesnice, servo)
- Úprava školního robota pro ovládání joystickem po drátech
- Naprogramování školního robota jako sledovače čáry s funkcí objetí překážky
- Úprava školního robota pro ovládání přes bluetooth
- Stavba robota podle vlastního návrhu
