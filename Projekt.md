# Samostatný projekt
Program a zapojení s Arduinem a alespoň dvěma periferiemi (motory, displeje, čidla, ...).
Projekt budete vypracovávat jak ve škole na hodinách praxe (vždy cca 1 hodinu), tak doma. Projekt musíte odevzdat a odprezentovat do konce tohoto bloku praxe. 
Projekt mi můžete před odesláním poslat k připomínkování, není to povinné, ale můžete si pak do odevzdání opravit chyby.

### Termín odevzdání je úterý 17.6. do 23:59. Odevzdání po termínu znamená snížení známky o jeden stupeň.

## Hodnocení
- Jedna známka za samotný program
    - funkčnost
    - splnění všech bodů zadání
    - včasné odevzdání
    - **prokázání, že kódu rozumíte a pouze jste jej bez pochopení nezkopírovali**
    
- Druhá známka za dokumentaci a prezentaci projektu - **pdf** dokument pojmenovaný **Jmeno_Prijmeni_trida.pdf** [dle šablony](/prezentace/Praxe_projekt_vzor.pdf) obsahující:
    - zadání
    - popis řešení
    - schéma (můžete použít např. online nástroj [wokwi.com](https://wokwi.com/projects/new/arduino-uno))
    - fotografii zapojení
    - kód (přehledně naformátovaný a opatřený komentáři)
    - seznam použitých zdrojů včetně knihoven
    - závěr
    - svůj projekt na hodině krátce představíte (do 5min). Pokud chcete, můžete si nachystat prezentaci, ale postačí i jen využít odevzdaný pdf dokument.

### [Vybavení](Vybaveni.md), které lze zapůjčit na projekt

### Příklady možných projektů (ale vítané jsou vlastní nápady):
- Teploměr a vlhkoměr s dvěma čidly a displejem
- Elektronická hrací kostka
- Vánoční osvětlení s různými módy blikání
- Parkovací čidlo s ultrazvukovým senzorem a bzučákem
- Ultrazvukový měřič vzdálenosti s funkcí výpočtu plochy
- Hra na postřeh pro dva hráče
- Elektronické piano
- Automatické otvírání dveří se servem a ultrazvukovým čidlem
- Voltmetr
- Ovládání výtahu (krokový motor, tlačítka, displej)
- Otevírání dveří na RFID karty (RFID čtečka, displej, servo)
- Nápojový automat na RFID karty (RFID čtečka, displej, klávesnice, servo)
- Naprogramování školního robota jako sledovače čáry s funkcí objetí překážky
- Úprava školního robota pro ovládání přes Bluetooth
- Stavba robota podle vlastního návrhu

<!---
- Přidání funkce počitadla ujeté vzdálenosti pro robota
- Naprogramování školního robota pro soutěž sumo 
- Časomíra pro závody robotů
- Úprava školního robota pro ovládání joystickem po drátech
--->
